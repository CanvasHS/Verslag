\chapter{Testplan} \label{hoofdstuk:testplan}
Gedurende het ontwikkelingstraject zijn tussenresultaten steeds getest. Bij voorkeur is er weinig tijd nodig voor het uitvoeren van de tests. Voor elke requirement, feature en elk object moet een bijbehorende test worden ontwikkeld.

In het eerste deel van dit hoofdstuk wordt beschreven hoe de automatische testen zijn opgezet. Doordat Canvas.hs gebruik maakt van verschillende programmeertalen zijn er ook meerdere testtechnieken en libraries nodig om alles goed te testen. Maar omdat sommige requirements gemakkelijker automatisch te testen zijn dan anderen, zullen uiteindelijk ook een aantal requirements handmatig getest moeten worden.

De geschreven tests kunnen gemakkelijk uitgevoerd worden via \emph{Cabal}, een tool die gebruikt wordt bij programmeren in Haskell. Deze geschreven tests gaan zowel over de Haskell-code als over de JavaScript-code. De testconfiguraties voor beide typen tests worden in het Cabal-bestand bijgehouden. Met het commando \inlinecode{Cabal test} kunnen alle tests van het project uitgevoerd worden. Op de website van Canvas.hs staan uitgebreide instructies voor het uitvoeren van tests. Zie \url{http://canvashs.github.io/test.html}.

\section{JavaScript} 
Aan de client side wordt gewerkt met JavaScript. Het Jasmine \cite{Jasmine} test framework wordt gebruikt om de tests hiervoor te ontwikkelen. Door middel van PhantomJS \cite{PhantomJS} kunnen de tests vanaf de command prompt worden uitgevoerd zonder browser. Hierdoor kunnen de tests ook op de build server uitgevoerd worden. Verder wordt er gebruik gemaakt van de imagediff \cite{imagediff} library om getekende output te testen. Voor het meten van code coverage in JavaScript wordt gebruik gemaakt van Blanket.js \cite{Blanket.js}.

\section{Haskell}
De Haskell-code in Canvas.hs wordt getest met behulp van \emph{Hspec}\cite{Hspec}. Hier is voor gekozen omdat Hspec relatief eenvoudig werkt en goed integreert met Cabal. Hierbij kan Hspec automatisch de verschillende tests in een bestandsmap ontdekken en uitvoeren.

In samenwerking met Hspec wordt \emph{QuickCheck}\cite{QuickCheck} gebruikt. Dit veel gebruikte testframework maakt het mogelijk om een groot aantal willekeurige testcases uit te voeren. Dit geeft extra zekerheid over de geteste code aangezien er naast de bekende edge cases, waarvoor tests in Hspec zijn geschreven, ook een groot aantal willekeurige cases wordt getest.

\section{Continuous Integration}
Zoals eerder genoemd in \autoref{sec:technische_organisatie} is er tijdens het project gebruik gemaakt van automatisch testen. Iedere ontwikkelaar stuurt gedurende de ontwikkeling zijn aanpassingen naar de centrale repository. Deze centrale repository is gekoppeld met Travis, een cloud-based continuous integration server. Travis voert automatisch tests uit na elke commit die naar de repository gestuurd is. Indien Travis fouten detecteert bij het draaien van de tests wordt dat aan de ontwikkelaars gemeld. Doordat de code automatisch getest wordt is altijd duidelijk welke bij welke commit fouten in worden introduceert, wat de status van iedere branch is en of een branch gemergd kan worden naar de development branch.

\section{Blackbox}
Naast de automatische tests voor verschillende functionele requirements zullen ook een aantal niet-functionele requirements getest moeten worden. Hiervoor is het lastig automatische testen te schrijven. Hierbij zal het vooral gaan om de cross-platform requirements beschreven in \autoref{hoofdstuk:requirements}. Hiervoor zullen verschillende demo applicaties in verschillende browsers en besturingssystemen getest worden.
