% !TEX spellcheck = nl_NL
\chapter{Conclusie \& Toekomstig werk} \label{hoofdstuk:conclusie}
Dit project had als doel om een nieuwe omgeving te ontwikkelen die beginnende Haskell-programmeurs, zoals studenten van het vak Functioneel Programmeren, in staat stelt om grafische weergaven te maken en te manipuleren met eenvoudige, zelfgeschreven Haskell-code. Deze omgeving zou bovendien op alle gangbare platformen moeten draaien terwijl de installatie van de omgeving niet onredelijk ingewikkeld moest zijn.

Canvas.hs, de ontwikkelde omgeving die in dit verslag gepresenteerd is, is de vervulling van dit doel en in de volgende secties worden conclusies getrokken over in hoeverre deze doelen behaald zijn en aanbevelingen voor toevoegingen aan toekomstige versies.

\section{Conclusie} \label{sec:conclusie}
In \autoref{hoofdstuk:requirements} staan de requirements die aan de ontworpen omgeving gesteld werden en de traceability matrix in \autoref{sec:traceability} geeft aan welke requirements door welke tests geverifieerd worden.

De traceability matrix geeft aan dat alle van tevoren opgestelde requirements gegarandeerd worden door de geschreven tests met uitzondering van requirements R1.4, R1.6, R2.3, R4.2. Dit zijn de requirements die betrekking hebben betrekking op respectievelijk het kunnen tekenen van Bézier curves, het kunnen inladen van plaatjes op het canvas, het kunnen gebruiken van gradiënten als vulkleur en het kunnen zoomen en schuiven op het canvas.

Deze laatste drie requirements zijn niet-essentiële requirements die eventueel geïmplementeerd hadden kunnen worden, maar vanwege tijdgebrek vooruit geschoven zijn. De requirement om Bézier curves te kunnen tekenen op het canvas was beschreven als een essentiële requirement, maar aangezien Bézier curves niet standaard als shape ondersteund worden in KineticJS, zou de implementatie daarvan relatief veel tijd kosten. Er is daarom gekozen om arcs te implementeren als shape in plaats van Bézier curves aangezien arcs wel standaard ondersteund worden als shape in KineticJS.

Alle opgestelde, essentiële requirements voor Canvas.hs --zowel de functionele als de niet functionele-- zijn dus behaald. De enige uitzondering hierop is het kunnen tekenen van Bézier curves. Daarnaast zijn ook bijna alle niet-essentiële requirements behaald.

Canvas.hs werkt multi-platform en is gemakkelijk te gebruiken om grafische weergaven te maken met relatief simpele Haskell-code. We kunnen dus concluderen dat Canvas.hs het doel dat aan dit project gesteld is, heeft vervuld.

In de volgende sectie worden aspecten besproken die toegevoegd kunnen worden aan toekomstige versies van Canvas.hs om dit reeds goed werkende product nog beter te maken. 

\section{Aanbevelingen} \label{sec:aanbevelingen}
Canvas.hs is bedoeld als vervanging voor de vorige omgeving die bij het vak Functioneel Programmeren gebruikt werd. Zodoende brengt Canvas.hs voordelen met zich mee over dat systeem. Er zijn echter nog mogelijkheden voor andere features. Wij, als ontwikkelaars van Canvas.hs, zetten hieronder enkele features neer die momenteel niet in het project meegenomen zijn, maar die in toekomstige versies toegevoegd zouden kunnen worden. Ook wordt per feature aangegeven hoe ondersteuning voor die feature toegevoegd kan worden.

\subsubsection{Image type}
Canvas.hs ondersteunt een breed scala aan grafische primitieven, zo goed als alle vectortekeningen zijn te maken met deze library. Helaas mist er ondersteuning voor plaatjes, zo kan de gebruiker bijvoorbeeld geen fotoalbum in Haskell/Canvas.hs schrijven.

Het toevoegen van een \inlinecode{Image} type is daarentegen redelijk triviaal, al zal er nog wel over peformance nagedacht moeten worden. De eerste optie is dat de gebruiker het plaatje inleest (middels de \inlinecode{LoadFileBinary}) en vervolgens een \inlinecode{Image} node toevoegt die als argument een ByteString neemt, en dit aanbiedt aan Canvas.hs. Een andere optie is de foto te serveren vanuit de server, dus de gebruiker moet een image in een bepaalde map zetten, en de webserver serveert dat image dan op een statische manier.

Een groot nadeel aan de eerste methode is dat het plaatje steeds opnieuw naar base64 gedecodeerd moet worden, en over de socket gestuurd moet worden. Verder moet de gebruiker de bytestring van het plaatje bewaren, ander zou die steeds opnieuw ingeladen moeten worden. De tweede methode is flexibeler, Canvas.hs stuurt alleen een locatie op naar de client, en de client kan zelfs cachen waar de foto opgeslagen is. Helaas betekent dit wel dat de gebruiker de foto waarschijnlijk in een specifiek mapje moet plaatsen.

Het implementeren van nieuwe shapes wordt in een van de appendices uitgebreid besproken.

\subsubsection{Kleurverlopen}
Binnen Canvas.hs kan tot op heden alleen met vaste keuren gevuld worden, voor het tekenen van knoppen is het vaak gewenst iets van een kleurverloop te gebruiken. Een kleurverloop kan namelijk diepte bieden aan een grafisch element. Het ondersteunen van kleurverlopen is ook niet lastig, de clientside JavaScript library KineticJS ondersteunt al kleurverlopen, dus het is een kwestie van het toevoegen en implementeren van een API voor de gebruiker.

\subsubsection{Grafische toolkit}
Canvas.hs is voornamelijk een tekenlibrary, de library ondersteunt het tekenen van primitieve figuren. Voor een echte gebruikersinterface is een grafische toolkit noodzakelijk die een set standaard elementen (widgets) bevat (knoppen, invoervelden, vensters etc.). Het voornaamste voordeel van een grafische toolkit is dat er geen rekening gehouden moet worden met event en dat de toolkit zelf bijhoud welk element focus heeft. Sommige demo's pogen widgets te gebruiken (zoals nederland\_demo), maar hierin zitten vaak fouten of events die niet afgevangen worden, daartoe is het handig al deze code te centraliseren en te abstraheren voor de gebruiker.

Er is een aanzet gemaakt voor een grafische toolkit in \url{https://www.github.com/Canvas.hs/Widgets.hs} maar dit is in een vroeg stadium vastgelopen. Het idee echter was een nieuwe handler definitie die zichzelf tussen de library en de code van de gebruiker plaatsts, deze handler bekijkt voordat de gebruiker events kijkt eerst of een event op een widget was en gooit dan vervolgens een widgetspecifiek event. Daarnaast hoeven alleen definities gemaakt te worden voor widgets en kan de gebruiker voor de rest zonder Canvas.hs te recompilen gebruikmaken van de nieuwe widgets.

Wel zal er goed nagedacht moeten worden over hoe meerdere handlers met elkaar communiceren, wat nou als er zowel een WidgetHandler als een GraphHandler geschreven wordt? En daarnaast moet ook goed bekeken worden hoe de output van de widgets samengevoegd wordt met die van de gebruiker, is het de verantwoordelijkheid van de gebruiker om widgets te tekenen of voegt de library zelf zijn output in.

\subsubsection{Delta updates} \label{subsub:deltas}
Op dit moment wordt de client behandeld alsof het stateless is, de module stuurt na elke verandering de hele grafische boom op en de client gooit zijn hele interne boom weg en accepteerd de nieuwe. Deze manier van werken is vanuit een Haskell oogpunt logisch, maar door het gebrek aan caching is het in Javascript traag. Daartoe is het handig om delta updates te sturen, zo kan er opgestuurd worden dat een rondje drie keer zo groot geworden is.

\subsubsection{FPprac module}
Binnen het vak Functioneel Programmeren (FP) wordt tot op heden gebruik gemaakt van een module die Prelude vervangt. Binnen Haskell is er een stricte scheiding tussen gehele getallen en natuurlijke getallen, zo is een integer niet persé deelbaar door een andere integer. Voor FP is ervoor gekozen om een \inlinecode{Number} datatype te maken die deze lijn vervaagd, zo kan de gebruiker ongestoord twee integers door elkaar delen, en wordt in de FPPrac module een conversie gedaan naar getalrepresentaties die wel deelbaar zijn.

Binnen Canvas.hs worden echter gewone Int's, Float's etc gebruikt, en hier en daar ook een functie uit Prelude. Omdat FPPrac zijn eigen prelude exporteerd met functies voor hun \inlinecode{Number} klasse moeten er tussenfuncties geschreven worden die het voor de gebruiker mogelijk maken om toch de functies van Canvas.hs aan te kunnen roepen met \inlinecode{Number}'s. Deze taak is eenvoudig, maar het zal moeten gebeuren om compatible te blijven met het huidige Functioneel Programmeren practicum.

Daarnaast zal de handleiding en het materiaal van Functioneel Programeren gewijzigd moeten worden naar Canvas.hs, veel van de primitieven en modifiers zijn hetzelfde als die van Gloss maar hebben net andere parameters, de twee API's zijn niet uitwisselbaar helaas.
